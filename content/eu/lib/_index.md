---
title: Hitzaurrea
type: book # Do not modify.
toc: false
---

Covid 19ak goitik behera aldatu dizkigu bizitza eta heriotza ulertzeko moduak. 2020ko otsailaz geroztik, ezer ez da berdin. Gaixotasunaren ondorioz, azken hamabi hilabeteotan Euskal Herrian 5.000 pertsona hil eta 20.000 inguru ospitaleratu dira. Planeta ondorio biologiko,sozial eta ekonomiko ikaragarriak dituen egoera sindemikoa pairatzen ari da.Hala izan bada ere, gure herrian hilabete hauetan gertatutakoaren gogoeta orokorrik ez da egin, orain arte. Beharrezkoa zen arlo desberdinei begirada komun bat bideratzea, etorkizunera begira jarriko gaituen bide bat. Eta hori da, hain zuzen, eskuetan duzuena: egoera gordin hau —gizarte gisara— gainditzen laguntzeko asmoz egindako saiakera.

Helburu horrekin, gertatutakoaren inguruan hausnarketa bat planteatu dugudozena bat arlo ezberdinetan, hortaz aditu edota lehen lerroan izan direnekin; zertan asmatu eta zertan kale egin dugun ulertzeko. Horrela, arloka, etorkizun hurbil eta ez hain hurbilerako proposamen eraikitzaileak elkarrekin definitzen saiakera bat egin dugu. Honetarako, oinarri ideologiko gisa John Snow Memorandum-a hartu dugu[^1]. ZeroCovid estrategia helburutzat hartu behar bagenuen hasiera batean, horri buruzko proposamena egiteaz gain, hain utopikoak ez diren beste proposamenak ere planteatu ditugu. Momentu honetan hain beharrezkoa den elkarrizketa soziala, eta liburu zuri baten formatua eman nahiarekin, lehengo zirriborro gisa hartu daitezken txostenak honako arloetan landu ditugu. 

- Osasungintzaren barrukoak:
    + Medikuntza asistentziala
    + Neurri ez farmakologikoak
    + Txertoak eta txertatze kanpaina
    + [Ondorio psikologikoak](psikologia)
    + Bizi ohitura osasuntsuak
    + Ikerkuntzaren integrazioa
- Ekonomiaren ingurukoak:
    + Faktore sozioekonomikoak
    + Ekonomia soziala
    + Egoera eta neurri ekonomikoak
- Arlo sozialetan:
    + [Komunikazio politika](komunikazio-politika)
    + [Datuen kudeaketa](datuen-kudeaketa)
    + Arlo legala
- Hezkuntzaren inguruan:
    + [Lehen eta bigarren hezkuntza](hezkuntza)
    + [Unibertsitate maila](unibertsitatea)

[^1]: [The John Snow Memorandum](https://www.johnsnowmemo.com)  
    Elhuyar Aldizkaria (2020), [John Snow Memoranduma](https://aldizkaria.elhuyar.eus/albisteak/john-snow-memoranduma/)