---
# Title, summary, and page position.
linktitle: Hezkuntza
summary: Alorraren deskribapen labur bat?
weight: 1
icon: book
icon_pack: fas

# Page metadata.
title: Hezkuntza
date: "2021-04-19T00:00:00Z"
type: book # Do not modify.
---

## Hezkuntzan hartutako neurrien ebaluazioa

DAzken 12 hilabeteek hezkuntza lege organiko zenbaitek baino aldaketa sakonagoak utzi ditu gurehezkuntza sisteman epe ertain zein luzean. Hezkuntzak lehenagotik zekarzkien egiturazko arazozenbait azaleratu dira, larritu ez gutxitan. 2020ko martxoaren ikastetxe ororen erabateko itxiera bat-batekotasunetik eta inprobisaziotik kudeatu behar izan zen hartan, digitalizazioa ikastetxearen lerro estrategikoetan txertatuta zutenak hobeago moldatu baziren ere, beste kasu askotan egoeraberriari ez aurreikuspen, ez erantzun neurri ez eta baliabide egokirik ez ziren egon[^1]. 

Administrazioak irakaskuntza alorreko langileei ikasgaiak modu telematikoan eman ahal izateko egokitzapenak egin zitzaten eskatu zien; eta eskolatze birtualeko agertoki berri horretan arrakala digitalaren azaleratzea nabarmendu zen: ikasleen %5 eta %10 inguruk dispositibo edota saredigitalerako irisgarritasun arazoak izan zituelarik[^2] etxeko diru sarrerak, familia eredua (genero arrakala) edota landatartasun indizeari lotutakoak batik bat. 

Ia hasierako unetik azalarazitako bigarren ondorio eta kezka iturria, hezkuntza edukiei eta hauen ebaluazioari zein euskarari zegozkionak izan dira. Edukiei dagokienean, curriculum dekretuek ezartzen dutenaren gaineko egokitzapenak (begira ebaluazio irizpideak) proposatu dituadministrazioak ia etapa guztietan (Batxilergoaren 2. ikasmailan eta Unibertsitatera SartzekoBatxilergoaren Ebaluazioko salbuespena) bai eta ebaluazio irizpideetan aldaketa koiunturalak ere. EAEko ikasleen % 75en[^3] eta Nafarroako % 25en[^4] komunikazio-hizkuntza Euskara da eskoletan, baina etxeetan bere presentzia %15 ingurukoa[^5] izanik, hizkuntza gaitasunean atzeranzko pausua agerikoa izan da. 

Gainera, eskolen itxierak ekarritako sozializazio gabeziaren ondorioz, ikasleen egoera psiko-emozionalean eragina izan duela frogatu da, urduriago (%70,14), tristeago (%55) edota maizago haserretu direlarik (%74,66). Horrez gain, ikastetxeen itxierak ondorioak izan ditu bai jarduera fisikoan bai eta elikadura ohituretan ere (%64,72k gehiago jan du eta % 68,1ak opil industrial gehiago jan du)[^6]. 

Hezitzaile, maisu-maistra eta irakasleen osasunari dagokionean, irakasleen % 50,6k estresa bizi izanduela adierazi du, horietatik % 14,1ak estres larriaren eta % 4,5ak estres oso larriaren berri emanduelarik. Gainera irakasleen %32,2k adierazi du depresio sintomak izan dituela; horietatik %4,3ksintoma larriak eta %3,2k sintoma oso larriak deklaratu dituelarik. Generoari dagokionez, emakumeek izan dituzte puntuazio altuenak buru osasun aferetan. Adinari dagokionez gainera, parte-hartzaile zaharrenek izan zituzten antsietate eta estres maila altuenak. 

2020ko udan hartutako neurrien ondorioz ikastetxeen irekiera orokortuarekin presentzialitatea leheneratu da, hezkuntza araudiaren egokitzapen eta ikastetxeetarako kontingentzia plan eta protokoloen ezartzearekin batera. Ikasturte honen ebaluazio diagnostikoak oraindik ere egin gabe daudenean, hezkuntzarako espazioen eta ratioen inguruko kezkak azalarazi dira; ratio altuak, segurtasun neurriak zuzen aplikatzeko espazio egokien falta, aire libreko jarduerak inplementatzeko administrazioaren aholkuaren aurrean arazoak, giza baliabide ez nahikoak, haurren arteko harremanetan eta elkarlanean eteteak... Covid 19aren pandemiak hezkuntzan egin den inbertsio publikoaren handitzea ekarri du, neurri profilaktiko eta segurtasunari begira, ikastetxeen digitalizazioa, software lizentzia eta gailu teknologikoen erosketari loturikoak nagusiki. Bukatzeko, hezkuntza ez formala, eskola-kirola eta aisialdiaren eskaintza bertan behera gelditu da lehen une batean ia bere osotasunean, honen ondorio hezitzaile, emozional eta osasunezkoak ebaluatzea zaila izanik ere, agerikoak direlakoan. Pixkanaka berreskuratzen ari den eskaintza honetan egin behar izan diren egokitzapenak ere sakonak dira.


[^1]: UNESCO (2021): Impacto de la COVID-19 en la educación. https://es.unesco.org/covid19/educationresponse
[^2]: INE: Equipamiento y uso de TIC en los hogares - Año 2020 https://www.ine.es/dyngs/INEbase/es/operacion.htm?c=Estadistica_C&cid=1254736176741&menu=ultiDatos&idp=1254735576692
[^3]: Eusko Jaurlaritza: Matrikula: Bilakaera-irudiak, Haur Hezkuntzako, Lehen Hezkuntzako eta DBHko ikasleen eboluzioa 2015-2016 ...2020-2021 https://www.euskadi.eus/matrikula-bilakaera-irudiak/web01-a2hestat/eu/
[^4]: Nafarroako Gobernua, Hezkuntza Departamentua: Oinarrizko datuen estatistika.https://www.educacion.navarra.es/eu/web/dpto/estadisticas/estadistica-de-datos-basicos
[^5]: Eusko Jaurlaritza, Nafarroako Gobernua, Euskararen Erakunde Publikoa (2016). VI. Inkesta Soziolinguistikoa. Euskararen eremu osoa.  https://www.irekia.euskadi.eus/uploads/attachments/9954/VI_INK_SOZLG-EH_eus.pdf?1499236557
[^6]: Berasategi Sancho, N.,  Idoyaga Mondragón, N., Dosil Santamaria, M., Eiguren Munitis, A., Pikaza, M., Ozamiz Etxebarria, N. (2020). Umeen ahotsak konfinamendu garaian. KideOn. EHU. http://www.hikhasi.eus/Albistegia/20200928/Umeen_ahotsak_konfinamendu_garaian_